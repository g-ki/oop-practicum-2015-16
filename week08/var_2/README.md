# Контролно 1
## Вариант 2

Ваш семеен познат, който се занимава с търговия, е научил, че учите във ФМИ, и ви моли да му изготвите система, с която да може да управлява служителите и стоката си. Основните компоненти на системата са Склад, Камион и Пратка:

`Package`

Всяка пратка се характеризира с:
  - Id (например “AEG-2922ZX”)
  - Тегло (например 156)
  - Печалба (например 430)

`Lorry`

Всеки камион се характеризира с:
  - Id (например “VOLVO-224Y”)
  - Максимално тегло, което може да носи (приемете, че всеки камион може да носи само по една пратка)
  - Дали камионът е на път (зает е), или не
  - Заплата на шофьора

За Package и Lorry да се реализират подходящи конструктори, setter-и и getter-и (преценете спрямо останалата част от задачата)

`Warehouse`

Всеки склад се характеризира с:
  - Масив от пакети
  - Масив от камиони
  - За класа да се реализират методи за:
   - Задаване на пратка на камион (приема аргументи package_id, lorry_id, при което камионът става зает (т.е. трябва да се провери дали първоначално е свободен))
   - Задаване на пратка на произволен свободен камион. 
   Бонус: Избраният камион не е случаен, а е този, който има най-малко максимално тегло, по-голямо или равно на теглото на пратката, за да се осигури някаква ефективност на разпределението на пакетите (приема аргумент package_id и в двата случая)
   - Смятане на  очакваната печалба от стоките по формулата `печалба от всички стоки - средна заплата на шофьорите * брой пратки`
   - Добавяне на пратка към склада
   - Изтриване на пратка от склада
   - Добавяне на камион към склада
   - Изтриване на камион към склада
   - Отпечатване на всички свободни камиони
