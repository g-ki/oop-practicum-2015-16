# Week13
# Електрически уреди

*Внимание: Част от долното условие е възможно да няма смисъл.*  

Да се създаде базов абстрактен клас `Device`, който да декларира следнтие член-функции:  
  - `void use(int)`  
  - `void repair()`  
  - `void print() const`

Да се създаде производен клас `Laptop` с член данни за максимален живот на батерията и оставащи часове. За него при извикване на `use` да намалява оставащите часове на батерията с подадените и при извикване на `repair` да възстановява оставащите часове до максималните.

Да се създаде производен клас `TV` с член данни дължина и ширина (в пиксели) и брой мъртви пиксели. За него при извикване на `use` да се увеличават мъртвите пиксели с някакъв коефициент (например 0.1), умножен по часовете, и при извикване на `repair` да се нулират мъртвите пиксели.

Да се създаде производен клас `Oven` с член данни консумация на електричество, температура и коефициент на нарастване на температурата (число между 0 и 1). За него при извикване на `use` да се увеличава консумацията с 3000 (вата) * подадените часове и за всеки изминал час температурата да се увеличава с 50 * коефициента, който за всеки изминал час ще намалява с 5% (спрямо останалото!). При извикване на `repair` да се върне коефициента на единица.

За всеки производен клас да се реализира и функцията `print`.
